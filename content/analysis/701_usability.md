Usability
=========

### Introduktion

Uppgiften specifierade att analysen skulle utföras på fyra sidor jag själv besöker/använder i någon utsträckning. Mitt val föll på [deviantART](http://www.deviantart.com), [Svenska Shirehästföreningen](http://www.svenskashire.com/), [Hallandsposten](http://www.hallandsposten.se/), samt [Etsy](https://www.etsy.com/). DeviantART är en av de absolut största, och äldsta, communities online för artister av både traditionell och digital media. Svenska Shirehästföreningen är den officiella rasföreningen för Shire och Clydesdale. Hallandsposten är nyhetssajten för tidningen Hallandsposten. Etsy är en köp/sälj-site där små hantverkare världen över kan sälja sina kreationer.

### Metod

Enligt [Nielsen Norman Gruop](https://www.nngroup.com/articles/usability-101-introduction-to-usability/) definieras usability - "användarvänlighet" - utifrån fem komponenter.

* Learnability: Hur enkelt är det för användare att lära sig använda sidan första gången de besöker den?
* Efficiency: När en användare har lärt sig sidans design, hur fort kan de utföra de avsedda handlingarna?
* Memorability: När en användare återvänder efter att inte ha besökt sidan under en viss period, hur enkelt är det att bli bekant med designen igen?
* Errors: Hur många fel, och hur grova fel, gör användare? Hur lätt är det att återhämta sig från felen?
* Satisfaction: Hur trevligt (t.ex. visuellt) är det att använda sidan?

Jag har poängsatt sidorna utifrån dessa komponenter. Jag är, som ovan nämnt, bekant med alla sidor, och har därför försökt att tänka mig hur det är för någon att komma till dessa sidor för första gången.

### #1: deviantART

[FIGURE src="image/analysis/deviantart.png?w=784" caption="_Screenshot 8/1 2018_" class="center"]

DeviantARTs förstasida består av ett bildflöde. Defaultinställningen är att den visar "what's hot", alltså deviations (uppladdningar) som trendar för stunden. Till vänster finns menyn med andra sorteringsalternativ (bland annat nysast, populärast senaste 24 timmarna, månaden, etc) och kategorierna, ifall man enbart vill se bilder från en specifik kategori. Är du inte inloggad har du bara ett fåtal alternativ högst upp på sidan (sök, forum, gå med, logga in, och ett par till). Är du inloggad finns det ett par menyalternativ till.

##### Learnability: 3/5

För det mest grundläggande är deviantART ganska enkelt att hantera. Att söka, och att browsa specifika kategorier, är väldigt rättframt. Till viss del är det också enkelt att hantera ditt eget galleri och dina deviations, men här någonstans börjar det också bli lite krångligt. När du laddar upp en deviation finns många olika val och specifikationer, men det kanske krångligaste är kontoinställningarna. De är inte helt logiskt uppdelade och vissa saker är väldigt svåra att hitta. Även att redigera vilka du följer, och vilken typ av notifications du vill få från dem, är inte alltid helt lätt att hitta. Forumet är rättframt i sin funktion.

##### Efficiency: 4/5

När du väl lärt dig att hitta allting så är det ändå ganska lätt att använda deviantART. Bland annat så kan du spara dina vanligaste inställningar för uppladdningar, och slipper därför klicka i allt varje gång. De har drag-and-drop-funktioner för att redigera ditt galleri och dina mappar.

#### Memorability: 3/5

En fördel med deviantART är att designen har förändrats väldigt, väldigt lite de senaste tio åren, så även om du inte använder sidan på ett par månader så kommer den med absolut största sannolikhet se likadan ut när du kommer tillbaka. Däremot, i och med att designen på sina ställen är hyfsat komplex, så beror memorability till stor del på ditt egna minne. Har du bra muskelminne på nätet så är det nog inga problem.

##### Errors: 4/5

Rent tekniskt är sidan väl uppbyggd - det är sällan det kommer ett backend-fel eller liknande. Felen man kan göra är snarare sociala i den meningen att folk lämnar in sina deviations till "fel" mappar, inte följer gruppers regler, och så vidare. För de själva grundläggande funktionerna så är nog det svåraste att välja rätt kategori när man laddar upp - grupper och själva sidan har olika system, och en deviation måste först laddas upp på sidan över huvud taget för att kunna skickas in till en grupp.

##### Satisfaction: 3/5

DeviantART har en modern och mjuk design, men med några fallgropar. Jag kan själv bli väldigt frustrerad när jag glömt bort var någon obskyr inställning är gömd, eller när jag febrilt jagar efter min watch-lista för att redigera. Utöver det så har sidan det intressanta färgvalet grön, vilket inte är en lämplig färg att betrakta konst mot. Att använda en gråskala hade gett en bättre upplevelse.

##### Summa: 17/25

### #2 Svenska Shirehästföreningen

[FIGURE src="image/analysis/svenskashire.png?w=784" caption="_Screenshot 8/1 2018_" class="center"]

Svenska Shirehästförenings design är enkel. Menyalternativen finns högst upp, och innehållet visas nedanför.

##### Learnability: 4/5

Det är en så grundläggande design att det är inte svårt att förstå själva navigationen. Huvudmenyerna har relevanta benämningar, och det har även undermenyerna. Att bläddra bland sidorna och leta efter information är egentligen det enda du kan göra på sidan, och det är inte speciellt svårt - dock finns viss information gömd i sidorna som huvudmenyerna länkar till, och det finns ingen indikation på att huvudmenyerna också är länkar.

##### Efficiency: 5/5

Klick, information. Du kan nå i princip alla sidor från vilken sida som helst, då menyn alltid är samma. Det är bara ett fåtal länkar som ligger på specifika sidor, och de flesta leder till t.ex. pdf-dokument eller dylikt.

##### Memorability: 4/5

Det är som sagt en väldigt enkel, men fungerande, design. Den är lätt att komma ihåg och lätt att navigera. Däremot är det precis som i learnability så att fallgropen kan vara om man letar efter den information som ligger under sidorna huvudmenyerna länkar till.

##### Errors: 5/5

I värsta fall kanske du klickar på en länk till en third party-sida som inte längre finns. Det är svårt att göra något fel som inte är lätt åtgärdat med att backa, eller att testa om den information du sökte låg på en annan sida än den du trodde.

##### Satisfaction: 3/5

Lättanvänd, men i dagens era, lite tråkig - färgerna kompletterar varandra väl, men designen är flat, avskalad, och enkel. Som föreningsmedlem saknar jag någon form av diskussionsplatform eller "member area", och ur rent designperspektiv skulle det gå att hotta upp sidan rejält. Bland annat skulle bildmaterialet kunna förbättras och utökas. Vi vill ju trots allt locka folk till att välja våra raser!

##### Summa: 21/25

### #3 Hallandsposten

[FIGURE src="image/analysis/hallandsposten.png?w=784" caption="_Screenshot 8/1 2018_" class="center"]

Hallandsposten visar ett nyhetsflöde med senaste inkomna "större" artiklar. Den har en enklare navigation högst upp, baserat på nyhetskategorier.

##### Learnability: 5/5

Den stora fördelen med denna typ av nyhetssajt är att de är ofta väldigt lika varandra, och ganska okomplicerade. Ett nyhetsflöde, kategorier högst upp - det återfinns på andra delar av internet och gör inlärningsprocessen kort.

##### Efficiency: 5/5

Precis som med Svenska Shirehästföreningen går det fort att komma åt den information man vill åt på Hallandsposten. Du gör ett menyval, och du får ett flöde med nyhetsartiklar baserat på kategorin.

##### Memorability: 5/5

Av samma anlednin som Hallandsposten är lätt att lära sig att använda så är den lätt att komma ihåg. Den står liksom inte ut från mängden nyhetssajter, och i och med att nyhetssajter ofta är indelade efter geografiskt täckningsområde, så gör det inget. Den måste inte stå ut för att fungera.

##### Errors: 4/5

Hamnar du inte där du vill är det bara att testa ett nytt menyval, eller backa. Dock är huvudmenyn något otymplig i ett avseende: öppnar du A-Ö ligger den kvar öppen tills du trycker på den igen för att stänga den, vilket blockerar de övriga menyerna, som enbart är hovereffekter. Det kan leda till viss förvirring.

##### Satisfaction: 4/5

En fullt fungerade, run-of-the-mill nyhetssajt. Du kan läsa de nyhetsartiklar du vill baserade på vettiga kategorier, designen har inga uppenbara visuella problem, men den har inget som direkt utmärker den.

##### Summa: 23/25

### #4 Etsy

[FIGURE src="image/analysis/etsy.png?w=784" caption="_Screenshot 8/1 2018_" class="center"]

Etsys förstsida visar produkter utifrån ett specifikt tema, just idag handlar det om 2018, bröllop, och smycken. Du kan bläddra efter produkter per kategori, eller i en fritextsökning. Som registrerad kund har du tillgång till din orderhistorik, favorit-butiker, konversationshistorik med säljare, önskelista m.m.

##### Learnability: 4/5

Etsy, likt deviantART, är en mer massiv sida än Svenska Shirehästföreningen och Hallandsposten. Det finns så många fler funktioner, speciellt om du är registrerad. Det är en ren och enkel design, och det mesta finns på logiska platser. Trots att det är en stor sida med mycket innehåll så är själva strukturen lätt att lära sig.

##### Efficiency: 4/5

Det mesta finns bara ett eller max två klick bort. Gör du en fritextsökning så får du möjligheten att filtrera sökresultaten på samma sida som de visas, och de uppdateras automatiskt om du väljer ett filter, vilket minskar mängden klick som behövs för att åstadkomma något.

##### Memorability: 4/5

I och med att Etsy i grunden har en enkel och användarvänlig design så är den inte så svårt att återuppta sin bekantskap med.

##### Errors: 4/5

Vad jag erfarit så är det svårt att göra drastiska fel. Sidan är tekniskt välbyggd, så i värsta fall får du trycka på backspace, eller klicka dig tillbaka till den kategori du vill vara i - inget världsomvälvande dåligt händer alltså.

##### Satisfaction: 4/5

Etsy har en god design och en logisk struktur. Den är enkel men lätt att använda. Det enda jag kan uppleva som aningen negativt har egentligen med innehållet att göra, och det är inte den tekniska designens fel egentligen. Produkterna som säljs på Etsy säljs av individuella nätbutiker, med en person som står bakom. I många fall finns det produkter och varianter som är väldigt lika varandra, och det kan bli väldigt många sidor med produkter att klicka sig igenom.

##### Summa: 20/25


### Avslutningsvis

##### Poängställning:

* Hallandsposten: 23/25
* Svenska Shirehästföreningen: 21/25
* Etsy: 20/25
* deviantART: 17/25

Att Hallandsposten vinner är inte förvånande. Det är en enkel och ren design, den är funktionell, den är ganska "självförklarande". DeviantART, sin sistaplats till trots, är inte en dålig sida eller har dålig design - den är bara mer komplex än de andra analyserade sidorna, och desto mer komplex en sida, desto mer tid och energi tar det att förstå och hantera den. Överlag tycker jag att de fyra sidorna jag valde hade förvånansvärt bra (ur perspektivet användarvänlighet) design.
