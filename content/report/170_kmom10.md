Kmom10
===============================

### Krav 1: Analys usability

Jag började med att skriva ner kriterierna för användarvänlighet, och sedan valde jag mina fyra sidor. Jag försökte hålla viss spridning i vilken typ av sidor jag valde. Utifrån vad jag kan om sidorna, och vad jag ser, så gjorde jag min poängsättning. Jag tycker dock att det är svårt att poängsätta enligt de här kriterna. Jag är ganska bra på att lista ut hur jag är menad att ta mig runt på en sida, och därmed har jag ganska hög toleranströskel för "dålig design". De sidor jag valde fick alla ganska bra poäng av mig.

### Krav 2: Analys skrivsätt

Först definierade jag mitt eget regelverk, där jag valde att ta fasta på det här med att fånga in läsaren, och sedan hålla kvar den "tillräckligt länge". Jag valde att utgå ifrån en specifik artikel per sida, med tanken om att de flesta artiklar bör hållas till en och samma standard. Det jag nästan reagerade mest på var hur kort varje stycke var, vilket jag antar är en mobilanpassning. Det var en insikt i alla fall! Överlag tycker jag att de sidor jag tittade på hade en bra nivå på sitt språk, och definitivt en tendens till click bait. It's what sells.

### Krav 3: Webbplats

Jag valde Kund 1, Ludviga af Solstråle.

Jag tog en kopia på min redan existerande Anax Flat, för jag hade redan fixat mycket med den som jag annars bara skulle behöva göra om. Det kändes lättare att ta den och bygga om/på, än att göra om allt från grunden när jag ändå ville ha det typ likadant.

På min förstasida gjorde jag ett frånsteg från kravet om en flash-bild, då jag tyckte att det bara skulle krocka med den stora bild jag lagt som bakgrund. Övriga sidor har en flash-bild.

Jag började med att komma på ett namn, och ett tema. Därefter gjorde jag lite research för att se vad fasiken jag höll på med - vad är det för företag jag ska designa åt? Vad *gör* de? "Executive consulting" sade mig ingenting när jag började med det här projektet.

Mycket av min gamla struktur återanvände jag. Jag fick rensa upp menyn lite, göra om förstasidan med kolumner, och skriva om i princip all text. Jag gjorde nog något av ett avsteg från "bildrikt" också. Jag valde att lägga en bild i About och annars lade jag dem i bloggen, detta för att det bara såg plottrigt ut om jag lade bilder på förstasidan.

### Krav 4: Tema

Jag började med att välja mitt gamla gradient-tema som grund, vilket är en halvsanning, eftersom gradient mest handlade om ett gäng färger och bredden på innehållet. Jag tog de regler från gradients som styrde bland annat webbsidans bredd och lade det bland mina grundregler istället. Jag bygger ofta min design så att det finns ett tema som inte direkt har något färgsättning (eller bara blaha-grå) men styr all struktur, och sedan lägger jag färgen och annat småpill ovanpå det. Så gjorde jag även i det här fallet.

Det personliga temat började med en tanke om att använda en förstasida med helbild och något passande citat. Jag fixade till det, hittade en bild jag använde som flash, och tänkte - det här går aldrig. Bilden på förstasidan är väldigt mörk, flash-bilden var initialt vit, och footern svart för att försöka ge en sorts helhet från sida till sida. Nope. Det fungerade bara inte. Det hängde inte ihop. Då gjorde jag flash-bilden svart istället, och helt plötsligt blev det mycket bättre, och jag började faktiskt tycka om det jag höll på med.

### Krav 6: Temats struktur

Jag hade redan sen innan en uppdelad struktur, där till exempel reglerna för headern låg i en separat modul. Jag skapade ingen ny modul, då jag redan hade den grund jag behövde. Överlag försöker jag se till att skriva lättöverskådligt, med korrekta "indents" och att det som hör ihop ligger på samma ställe.

Kravet om att "lägga extra kraft" på ett par moduler upplever jag som väldigt luddigt. Jag designar en helhet - inte en snygg modul (vad är det ens?). Och hur lägger man extra kraft på en modul? I struktur? I vad den åstadkommer? I hur mycket den återanvänds? Det känns inte intuitivt för mig alls. Jag designar en webbsida, och jag ska bli nöjd med vad jag ser, och det jag gör följer min uppdelning vad det gäller modulerna. Det ska vara korrekt och inte klumpigt skriven kod.

Jag kan inte säga att jag lagt extra kraft på någon modul, för jag har ingen aning om vad det skulle innebära. Jag kan inte ens föreställa mig vad jag isåfall skulle göra med den.

Jag har lagt *kraft* på många moduler - t.ex. header.less, media-queries.less (jag lade till brytpunkter för att det behövdes och fipplade med små detaljer) - men jag ser det som en självklarhet att göra en design som fungerar över typ alla skärmbredder, och som jag själv är nöjd med.

tl;dr förvirrande, utomjordiskt koncept för mig.

### Projektet

Jag tycker inte att det var ett svårt projekt. Jag är väldigt bekant med CSS sen innan och har inte haft några problem att sätta mig in i Anax Flat. Däremot är det tidskrävande, för det är tidskrävande att göra bra design. Problem har jag inte stött på, jag tycker att jag har löst allt bra, utan att det varit något jag behövt klura på direkt.

Jag tycker att det var ett rimligt projekt för kursen. Det innefattar det vi tidigare har gått igenom. När jag väl fick till helheten i min design - alltså ungefär när jag gjorde min flash-bild svart - så började jag tycka att det var kul. Jag blev nöjd med vad jag åstadkom.

### Kursen

I början var jag väldigt frustrerad av att jobba i ett CMS, då det kändes som att försöka fäktas med händerna bakbundna. Men nu har jag inte direkt några problem att linda Anax Flat runt mitt finger... Rent tekniskt var det inte en speciellt svår kurs, men användbar. Jag tycker att det har varit bra att vi fått jobba med Anax Flat, för jag tror att CMS är en stor del av framtiden inom webdesign och webprogrammering.

Jag önskar dock att lite mer fokus lagts på designelement och -principer. Det kom lite på sidan av, jag hade gärna sett mer material kring det.

Nu på slutet, när jag designat en webplats jag faktiskt är nöjd med, så är jag betydligt mer nöjd med kursen.
